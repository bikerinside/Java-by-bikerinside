In Java, per descrivere il comportamento di oggetti, si definiscono classi.
Ogni oggetto ha uno specifico comportamento e può essere manipolato per raggiungere determinati obiettivi.
Un oggetto (object) è un’entità che si può manipolare mediante l’invocazione dei suoi metodi (method). 
Un metodo è costituito da una sequenza di istruzioni che possono accedere ai dati interni dell’oggetto: 
quando invocate (o, come anche si dice,“chiamate”) un metodo, non sapete con precisione quali siano le sue istruzioni, 
né sapete come sia organizzato internamente l’oggetto, ma il comportamento del metodo è ben definito e questo è ciò che ci interessa 
quando lo usiamo.
Per esempio, nella cartella 0 - Hello avete visto che System.out si riferisce a un oggetto, 
che può essere manipolato invocando il metodo println. Quando viene chiamato il metodo println, 
all’interno dell’oggetto si svolgono alcune attività, il cui effetto finale è che l’oggetto fa comparire il testo nella finestra di console. 
Non sapete come ciò avvenga, ma questo non è un problema: ciò che importa è che il metodo porti a termine il lavoro che avete richiesto.
Analizziamo ora più in dettaglio la classe PrintStream
___________________________________________________________________________
PrintStream -> è la classe a cui appartiene l'oggetto System.out

data -> i dati interni all'oggetto

print e println -> sono i metodi che si possono invocare con System.out
___________________________________________________________________________

Facendo un esempio più semplice, possiamo dire :

La differenza tra una classe e un oggetto è la stessa che c'è tra un insieme e un elemento dell'insieme. 
La classe è un insieme che contiene gli oggetti (elementi). 
Tutti gli oggetti hanno in comune le proprietà dell'insieme.

La classe animali è un insieme caratterizzato da attributi (specie, genere, ecc.) e metodi (verso, ecc.).
